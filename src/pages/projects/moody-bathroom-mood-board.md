---
title: Moody bathroom
layout: ../../layouts/ProjectLayout.astro
images:
  - image: /images/uploads/frontpage-bathroom-green.jpg
  - image: /images/uploads/moodboard-moody-bathroom.jpg
---
<!--StartFragment-->

Het concept van dit moodboard is het resultaat van een lichte aanzet van klanten, door Opulent omgezet naar de moody badkamer waar ze nooit van hadden durven dromen. We gingen bewust voor veel donkere, natuurlijke materialen. In de helft van de kamer donkere kurk op de vloer/muren, in de andere helft beige tegels. De natuurlijke materialen worden doorgetrokken tot in detail. In mospanelen vonden we een ideale muurdecoratie voor de badkamer. Mos houdt van een hoge luchtvochtigheid en bevordert ook de akoestiek. Om de warme sfeer van de badkamer extra te benadrukken kozen we voor okerkleurig glas voor de douchewand en de kastdeuren. Deze kleur komt ook terug in accessoires zoals badlakens en in het vintage toilet van Luigi Colani voor Villeroy & Boch. Deze badkamer kan aan elke functie of mood aangepast worden dankzij de donkere houten jaloezieën en de indirecte LED-verlichting. Deze zit verwerkt achter de spiegel, achter de moswanden en in het dubbele plafond. De verlichting is overal dimbaar in temperatuur en helderheid, dus of je nu veel licht wilt om make-up aan te brengen of sfeervol warm licht voor een ontspannend bad, je zet het zo naar je hand. Als pronkstuk van de kamer staat er een groot ligbad dat gekerfd is uit één grote natuurlijke riviersteen.

<!--EndFragment-->